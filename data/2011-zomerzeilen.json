{
	"title": "Zomerzeilen 2011.",
	"originalURL": "http://sailplanner.nl/view/key:zomer2011actual",
	"legs": [
		{
			"text": "![Leo](IMG_1678_leo.thumb.JPG) Omdat de Equilibre vorig jaar prima beviel is het tijd voor een nieuwe tocht met deze Spirit 36. Een rondje Noordzee in 21 dagen, met een uitstapje in de Firth of Forth. <br />Deze verhalen zijn geschreven door Leo, maar door Jieter in het keurslijf van de verschillende rakken geduwd. Het kan daarom zijn dat het hier en daar niet helemaal lekker loopt..."
		},
		{
			"date": "2011-07-01",
			"title": "Lemmer - Den Helder",
			"color": "#ff00ff",
			"path": "i|oaIqyxa@|GqVpMxCjPjOfaCfw^m`Rzh|AekAxqAwLiGaMnQeLtNoP~Y}R~Tec@ePsv@xnCq`@hp@kh@pnB_qC|fGyw@`rIp}BdxS~xAlTpKlEyDdIoCvI",
			"text": "![De sfeer zit er in de auto al goed in](IMG_1488.thumb.JPG) Om 11:11 aangekomen in Lemmer. Na even wachten op de eigenaar van de Equilibre konden we de spullen in de boot kwijt. Dat deden ik en Jieter terwijl Abraham en Haap boodschappen gingen doen. Rond 12 uur arriveerden Martijn en Margriet en toen Abraham en Haap terug kwamen konden we de boodschappen in alle hoeken en gaten proppen. Om een uurtje of twee vertrok Margriet weer; die zal zich en Edinburgh weer bij ons voegen. Trossen werden losgegooid om 14:17 en na een korte modderploegsessie vlak buiten Lemmer sloegen we ‘high aspect’-fok aan en hesen het zeil. Een flinke noordwester 5 Beaufort zorgde voor nare golven op het IJsselmeer. Jieter en daarna Haap waren de eersten die een streepje op het Kotsklassement konden bijschrijven. Rond 6 uur slobberden we wat bonenschotel in ons gezicht en liepen aan bij de Stevinsluizen in Den Oever. De sluiswachter werd wat chagrijnig omdat hij Jieter niet zo goed kon verstaan over de marifoon (Abraham kon hem erg goed imiteren: ‘Wat zèg je nou?’), maar we werden uiteindelijk toch geschut nadat hij ‘een gaatje voor ons had gevonden’. We motorden door de vaargeul richting Den Helder terwijl het langzaam donker werd en navigeren dus steeds interessanter: ‘Welke groene ISO 4s moet ik nou hebben?’. Er dook van stuurboord achter ook opeens een onverlichte RIB op waarvan de opvarenden vroegen waar we heen gingen en toen weer net zo snel weg waren als ze gekomen waren. Om middernacht liepen we aan in de haven van de Koninklijke Marine Jacht Club. Na een pilsje zijn we lekker gaan tukken."
		},
		{
			"date": "2011-07-03",
			"title": "Naar Sunderland",
			"color": "#FFBF00",
			"path": "}bgbImvd\\`HkZug@eS}jAdiD]zoExwBtrFhkE~`Eqbh@dznBejvDf|iWwdeCdvpB{r]bjhDxS|uAcLlE",
			"text": "Vandaag om een uurtje of 10 opgestaan en rond half 12 kwamen Jantine en Hotske aan met aanhang. Daarvoor konden we nog even genieten van een demo van marineschepen en –helikopters tijdens de Marinehavendagen. We zijn nu lekker pannenkoeken aan het eten en kiezen zo het ruime sop van de Noordzee richting Engeland.<br /><strong>N54°59.57 E00°51.37 maandag 4 juli 19:37 UTC+2</strong><br /> Om 15:00 uur vertrokken uit Den Helder met weer een mooie NW5 en dubbel rif. De golven op de Noordzee waren toch van een ander formaat dan op het IJsselmeer en daar moest iedereen duidelijk aan wennen, dus een boel ‘zieken’ op de banken en in de kooien. ![Het is net...](IMG_1496.thumb.JPG) Ik moest zelf ook behoorlijk wennen; buiten ging het wel, maar langer dan een paar minuten in de kajuit was niet uit te houden. De wind nam iets af en we hebben een rif uit het zeil gehaald. Ondertussen voelde ik me ook niet zo goed en heb mijn kop goulashsoep gelijk weer in zee gebrokt. Het was inmiddels acht uur en aangezien mijn wacht van 0:00 tot 4:00 uur zou duren besloot ik mijn kooi in de duiken. Ik heb nog meegekregen dat het tweede rif uit het zil ging en de genua 1 werd gehesen. ![Jieter achter de navigatietafel](IMG_1501.thumb.JPG) Jieter kwam op een gegeven moment binnen om te zeggen dat ik nu van 4:00 tot 8:00 uur wacht had en dus nog lekker door kon slapen. Dat heb ik gedaan tot ik door Haap wakker werd gemaakt om samen met Hotske aan mijn wacht te beginnen. Dat begon goed door bijna tegen een kardinale zuidton te varen die bij een olieplatform hoorde. Hotske werd niet lekker en liet ons bijna de puts verliezen door hem achter de boot aan te laten slepen. Deze hebben we met veel krachtsinspanning uit het water gekregen. Ondertussen nog een mooie zonsopgang gezien en in een poging de navigatielichten uit te doen ook de instrumenten uitgezet en het log gereset (sorry Jieter…). Al met al een enerverende nacht.<br />De wind kakte ondertussen steeds verder in en we hebben besloten het zeil maar de strijken en op de motor verder te varen. Hat was wel heerlijk warm, zonnig weer, maar met een wind van 3 knopen begin je niet zoveel. We hebben gedurende de dag het motorbootje nog opgepompt en Jieter er even in achter de boot aan getrokken tot ik per ongeluk de lijn losgooide en we om moesten keren… Ondertussen trekt de wind wat aan vanuit het zuiden, dus zo misschien het zeil maar weer omhoog. De planning is dat we morgen rond 11:00 uur in Newcastle zullen zijn. De Noordzee is trouwens echt een grote boorput zeg, je ziet constant wel ergens een boorplatform om je heen. Het begint echt te waaien, joepie! <br /> De plannen waren ondertussen gewijzigd en we zouden naar Sunderland, net onder Newcastle. Ik zou maandagavond van 20:00 tot 0:00 uur wacht staan met Haap en we hebben gezellig thee gedronken terwijl Henk (onze stuurautomaat) aan het roer zat. Henk heeft trouwens bijna de hele tijd dat we hebben gemotord aan het roer gezeten. Na ons theekransje zagen we een flikkerlicht en na een blik op de kaart bleek dit de Engelse kust te zijn! Het was de vuurtoren van Flamborough Head. Hierna gingen Haap en ik slapen en heeft de volgende wacht een dolfijn gezien die met de boot meezwom! <br />![Er zat vast iets vast ofzo](IMG_1548.thumb.JPG)De volgende ochtend wakker geworden en lekker in het zonnetje verder gezeild. Rond 14:00 uur Haap de mast in gehesen om onze vlaggencollectie op te hangen, dat is ‘toch best een beetje spannend’ met zulke golven. Ondertussen lopen we aan in de haven van Sunderland, maar de communicatie via de marifoon ging niet heel soepel. Dit is later door Jieter gefixt, iets met een los contactje. De box in varen ging ook niet vlekkeloos en de man aan de kant sprak ook al geen fatsoenlijk Engels, maar om 15:07 UTC+2 lagen we in de haven. De klok ging opeens een uur achteruit en we hadden weer vaste grond onder de voeten. We gingen gelijk op zoek naar wat te eten, maar dat is blijkbaar lastig ’s middags. Uiteindelijk in een hotel aan de kust uitgekomen waar we eten aan de bar moesten bestellen en begonnen ze ook nog te zeuren dat de chefs er nog niet waren. Wij wilden gewoon eten! Na een uur te hebben gezeten eindelijk een bord vlees naar binnen gewerkt met een halve liter bier: Koekkoek! Hierna terug gekuierd naar de boot en toen gingen mensen douchen en ik ging met Martijn het rubberbootje uitproberen. De buitenboordmotor liep niet zo lekker, maar dat heeft Martijn verholpen met een schroevendraaier. Hierna nog een spelletje gedaan, pils gedronken, gedoucht en gaan slapen."
		},
		{
			"date": "2011-07-05",
			"title": "Newcastle/Sunderland",
			"text": "Woensdagochtend lekker opgestaan met koffie en brood. Rond half 11 zijn we op weg gegaan naar de metro richting Newcastle. Daar kwamen we erachter dat we alleen met losse ponden konden betalen, dus die moesten we eerst regelen. Uiteindelijk rond half 1 aangekomen in Newcastle. Hier kwamen we erachter dat alle Engelsen lelijk zijn, zich slecht kleden (in rolladenetten) en suikerspinnenhaar hebben. Verder is Newcastle wel mooi met wat kerken, een kasteel en wat mooie bruggen. Op de terugweg kwamen we erachter dat de Engelse metro ook niet op tijd rijdt. We waren trouwens maar met 4; ik, Hotske, Jantine en Abraham.![Brug in Sunnderland](IMG_1599_edit.thumb.JPG) De rest ging lekker naar Sunderland en heeft daar wat goedkope boeken gescoord. Om half 8 zijn we gaan eten en hebben ons klaargemaakt voor de tocht naar Holy (Moly) Island. Naast ons in de box lag trouwens nog een klein (17 ft) bootje waarin een kerel een rondje Groot Brittannië ging doen. Hij was in het zuiden begonnen en had al 1300 nm met alleen twee zeilen en een puts..."
		},
		{
			"date": "2011-07-06",
			"title": "Naar Holy Island",
			"color": "#999999",
			"path": "_jenIn{iGoMseCioLq_g@{|Zy_OaegAfyd@{aTlv`@mcInk`@i@`}a@|BrdAiRxe@}Ebr@",
			"text": "Om 21:00 uur vertrokken richting Holy Island na een tankbeurt diesel en water. Wind was 4 toenemend tot 5 Bft uit ZZO. Lekker vlot aan het knallen op ruime wind tijdens mijn wacht met Hotske van 0:00 tot 4:00 uur en op de teller nog 9,5 knoop aangetikt. Na de wacht lekker slapen. <br />Om 12:00 uur wakker geworden op Holy (Moly) Island waar we om 7:59 uur aan waren gekomen. Ik keek uit het kajuitluik en de zeehondjes keken met terug aan. ![Abraham en Martijn op onderzoek uit met de bijboot](IMG_1663_edit.thumb.JPG) Abraham en Martijn waren intussen met het rubberbootje aan land gegaan en hebben daar wat rondgelopen. Na lekker wat pannenkoeken gegeten te hebben besloten we dat de stroming te sterk was om te kunnen slapen zonder wacht en we door zouden varen naar Eyemouth."
		},
		{
			"date": "2011-07-07",
			"title": "Schnapsbuurman I",
			"color": "#0000ff",
			"path": "wkwrIdm~IvEao@xR}g@uDo|AywDcS}cSru]kuO`n\\_C|t@lEdVnNfH~VeDjHqElAeD",
			"text": "Met de wind nog steeds uit ZZO kracht 4 knallen we richting Eyemouth, waar we om 18:45 uur aangekomen. We hadden wat moeite met het vinden van een plekje, want dieper de haven in was het ondiep volgens de kaart en de voorhaven lag vol. Uiteindelijk een plekje gevonden naast een Duitser die blij was dat hij tegen iemand Duits kon spreken. Hij lag al twee dagen daar en was nog niet van de boot geweest. Hij lag op zijn beurt tegen een klipper aan die vrij ver van de kant lag. Ik ben met Martijn met het rubberbootje naar de kant gevaren op zoek naar ‘fish and chips’. We kwamen nog een oude man tegen die een verhaal afstak over vrijmetselarij en toen hebben we de rest gehaald. We hebben in een hotelletje met een paar man Haggis (een traditioneel Schots gerecht) besteld en we keken wat raar op toen de ober vroeg of we er whisky bij wilden. Hij gooide een half glaasje whisky over de Haggis en dat deed de smaak zeker goed. Na het eten wilden we gaan douchen maar we hadden geen muntjes van 50 pence. Martijn en Jieter gingen muntjes halen bij de Duitser die al aardig ‘Koekkoek!’ was en toen ze geld terug wilden geven mocht dat niet en moesten gelijk twee schnaps  meedrinken. ‘De fles moest leeg!’ Nadat de muntjes bemachtigd waren hebben we een douchebeurt van 8 minuten met z’n drieën benut met de timing van Abrahams horloge. Hierna nog even wat gedronken en gaan slapen."
		},
		{
			"date": "2011-07-08",
			"title": "Naar Edinburgh",
			"color": "#FFFF00",
			"path": "yt_tIlmvK{BfFkHbEk~AtWcgDn{B}aOpwd@ydLdpZum@vha@{CnzB{FlIoGXwH}TnAy\\pPxIdI~[wJdNa@tYqoAxz^|g@~}NbcFltLltE~fS|oA`o\\nhAdXtG}ExLzD",
			"text": "Vanochtend wakker geworden met afbakbroodjes en koffie op het dek en de Duitser even geholpen die er tussenuit wilde. We waren tot nu toe met het bootje naar de wal gegaan omdat de sprong tussen de klipper en de kant wat groot was, maar Jantine en Hotske waagden de sprong om naar het toilet te gaan. Om 11:22 uur afgevaren richting Granton, een haventje boven Edinburgh. We hebben gisteren de wijnfles leeggedronken en laten drogen zodat Hotske er nu flessenpost mee kon maken. Ze had een mooie brief geschreven met haar adres en e-mailadres erop en er nog vieze dropjes, rijst en meer van dat soort dingen erbij gegooid en overboord geslingerd op een paar mijl van Bass Rock. Ondertussen deden ik en Jieter nog een wedstrijd wie het meeste vieze dropjes in zijn mond kon stoppen; ik had er 20 en Jieter 22. ![Bass Rock vanuit de boot. Hier broeden heel veel Jan van Genten en andere vogels](IMG_1714_edit.thumb.JPG) ![Equilibre vanaf Bass Rock](IMG_1725_edit_colors.thumb.JPG) We kwamen rond 16:00 uur langs Bass Rock; een soort grote puist in het water met enorm veel vogels erop. Er schenen nauwelijks mensen te komen dus dat wilden we wel even proberen. We gingen met de Equilibre in de luwte van de rots liggen (waar het heerlijk naar vogelpoep rook) en maakten Wall-E klaar, zoals onze rubberboot intussen heette. Ik ben met Martijn en Abraham in Wall-E gestapt en naar het trappetje op Bass Rock gevaren. Het was supermooi met al die vogels om je heen, maar het was jammer dat het hek dicht zat zodat we niet helemaal naar boven konden. Na wat rondlopen en foto’s schieten (we waren ondertussen wel wat gewend aan de penetrante geur) besloten we weer terug te gaan. Ik liet nog een snijplank op mijn voet vallen en we aten macaroni op de boot. We zijn op de fok verder naar Granton gecruiset op de windkracht 3 uit het ZO die al de hele dag opstond. We liepen aan in Granton en zagen daar onze grote vriend de Duitser en gingen ernaast liggen. Er leek verder geen leven inde haven, want we konden niet betalen, douchen of naar de WC en hadden geen walstroom. We hebben nog wat geklaverjast en foto’s bekeken en zijn gaan slapen."
		},
		{
			"date": "2011-07-09",
			"title": "Edinburgh",
			"text": "Vanochtend wakker geworden door de veel te harde beltoon van Jantine. Margriet belde om te zeggen dat ze er bijna was en ze kwam inderdaad tijdens ons ontbijt. We hadden in Sunderland een fitnessboek van de Britse Defensie aangeschaft en iedereen had zijn BMI en waist/hip-ratio berekend en de push-up en sit-up test gedaan. Margriet moest er ook gelijk aan geloven en op het voordek sit-ups en push-ups doen; zo veel mogelijk in 2 minuten. De haven werd beheerd door 1 van de 2 yachtclubs die daar waren en we konden daar uiteindelijk naar binnen rond 11 uur om te betalen. Ondertussen waren door de andere yachtclub de douches ter beschikking gesteld. Na alle ochtendrituelen besloten we in groepjes naar de stad te gaan. Ik ging met Jieter eerst op zoek naar een watersportwinkel om kaarten te kopen richting Noorwegen. We kwamen in een loods met daarin een mooie oude baas en allerlei jachttoebehoren dat in magazijnstellages lag. Hij bleek geen kaarten te hebben, maar wel goede bootschoenen die ik toen maar heb gekocht. Hij had zelf wel naar Noorwegen gezeild vroeger, in een kleine catamaran. Je had niet zoveel aan kaarten nodig ook naar Noorwegen, er zijn toch alleen maar wat olieplatformen… Daarna met de bus naar het centrum van Edinburgh gegaan waar het enorm begon te plenzen en dat hield niet echt meer op. Nog wat outdoor winkels afgelopen voor een mes en wat boekenwinkels voor kaarten, maar uiteindelijk alleen met twee boeken van Ellen MacArthur thuisgekomen. We hadden om half 6 afgesproken bij de Lidl waar iedereen verzopen aankwam. Na boodschappen lekker rijst met kip eten en we werden uitgenodigd om ’s avonds langs te komen bij de Forth Corinthians Yacht Club (die van de douches). Daar bleek een quiz te zijn en een Irish Bingo. Hierbij kreeg iedereen een nummer en als je nummer werd genoemd moest je gaan zitten. De laatste vijf die stonden kregen een prijs. ![De gekregen fles rosé doet ook prima dienst als puréstamper...](IMG_1935.thumb.JPG) Uiteindelijk was ik een van de winnaars en kregen we een fles rosé. We hebben nog een potje geklaverjast en Abraham en Hotske hebben hun laatste avond gevierd. Jieter legde ondertussen nog wat contacten en regelde digitale kaarten naar Noorwegen. Die werden de volgende ochtend ook netje geleverd. We kwamen er trouwens achter dat er flinke rivaliteit was tussen de yachtclubs die beide meer dan 125 jaar oud waren. Na deze avond zijn we lekker ons nest in gedoken."
		},
		{
			"date": "2011-07-10",
			"title": "Naar Peterhead",
			"color": "#ff0000",
			"path": "wjutI`htR}LyCkHfF}w@d@aOxqAgn@t_Fed@f}@~IvqJ~m@roI`OwEwZckDcaBwbFi`@ygDoNa|@gGtF_D`IDnEpB~Da@gGfDaGzEyKhb@me_@afm@mhjBuxtAu`}Cuvm@duj@kek@q~r@u}ThlMwnWqyWmgQzvO}BpkAgIfpAvBr^dHnF",
			"text": "Vanochtend na het ontbijt Hotske en Abraham uitgezwaaid die richting het vliegtuig gingen. We gingen daarna op zoek naar een kerk. We vonden er een die om half 11 begon en we hadden daardoor nog een uur om de was op te halen. Die hadden we bij een wasserette gedropt en het kostte een flinke wandeling om het weer op te halen. Uiteindelijk terug bij de kerk bleek de dienst bij een kerk verderop te zijn. We waren gelukkig precies op tijd, maar Jieter ging de was naar de boot brengen. Het was een mooie dienst in het Schots over de ‘the parable of the sower’ en mooie Engelse hymns. ![De prachtiged Forth Railway bridge.](IMG_1850_edit_colors.thumb.JPG) Hierna geluncht en met pannenkoeken en weggevaren richting de brug over de Firth of Forth. Dat is een machtig mooi, groot apparaat van vakwerken van zo’n 150 jaar oud. Hierna doorgevaren richting Inchcolm Island met windkracht 2 uit het westen. Onder Inchcolm voor anker gegaan en met Wall-E aan de kant gegaan. Het kostte 5 pond per persoon om er rond te lopen, maar als we niet naar het toilet en de Abbey gingen mocht het wel gratis. Het eiland is voornamelijk in de Eerste en Tweede Wereldoorlog gebruikt voor de Britse verdediging. De hele Firth of Forth schijnt ook vol te liggen met wapentuig. Na dit uitstapje onderweg naar Noorwegen, dus de komende drie dagen op zee...<br /> ![Er is echt niets hoor...](IMG_1867_straight_colors.thumb.JPG) Na een paar uur onderweg door de Firth of Forth richting de Noordzee bleek dat de wind wel heel ongunstig was om naar Noorwegen te gaan; ongeveer 1 á 2 Bft uit het NO op dat moment. We besloten verder noordelijk in Schotland te gaan, naar Peterhead. Ik had van 0:00 uur tot 4:00 uur wacht met Jantine en daarvoor heb ik nog even in m’n boek van Ellen MacArthur gelezen. Tijdens onze wacht begon het te waaien dus hebben we het grootzeil en genua 1 bijgezet voor een NO 3-4 Bft. Rond 2:00 uur begon het te regen en daar werd het wel zwaar van. Om 4:00 uur een soepje gemaakt en lekker gaan slapen tot 11:30 uur en om 12:00 uur mijn volgende wacht met Jantine.<br />![Langs een grote jongen die voor anker ligt te wachten op handel...](IMG_1889_straight.thumb.JPG) Het was ondertussen droog en we kwamen in de buurt van Aberdeen. Na de wacht merkte ik dat ik wel erg moe was van vannacht. Onder helling rolde ik namelijk door de kooi tegen Haap aan waardoor slapen wat lastig werd. Ik ging weer in mijn kooi liggen en heb tot 21:0 uur geslapen waarna ik wakker werd van Jieter die over de marifoon de bootnaam probeerde te spellen; ‘Echo, eh, Charlie, nee… Echo, Quebec, eh…’ Om half 10 lagen we in de haven en onze vriend de Duitser was er ook weer. Nog even met hem gepraat en hij vond het maar koud hier. Daarna even lekker gedoucht (ook al werd die halverwege koud) en nog wat eten gekookt; aardappelpuree, rode bieten en gehaktballen. Ik ben nog met Jantine een boek aan het lezen, maar de rest ligt lekker te slapen. Ik ga zo ook maar."
		},
		{
			"date": "2011-07-11",
			"title": "Schnapps in Peterhead",
			"text": "Na wat uitslapen en het ontbijt besloten we wat door Peterhead te gaan lopen op zoek naar koffie. Peterhead is helemaal niet toeristisch en we kwamen uit bij een koffiezaakje waar vooral oude dames zaten. Ze hadden wel lekkere koffie. Daarna nog wat verder gelopen en de haven gezien waar een toffe brug stond waar Haap helemaal blij van werd; een geïnverteerde basculebrug! Toen binnengelopen bijeen mal winkeltje die van alles en nog wat verkocht, onder andere muziekinstrumenten. Daar besloot Margriet om een roze ukelele te kopen. Gewoon omdat het leuk was. Voor lunch hebben we veel te zoute ‘Gammon, eggs and chips’ gegeten en we kwamen daar nog een Nederlander tegen. Die werkte daar als duikinstructeur voor oliebedrijven en had al aardig wat ‘pints’ naar binnen gewerkt. Op de terugweg nog bij een christelijke boekhandel gevraagd o f ze ergen whisky verkochten, maar ze bleken nergens een fatsoenlijke slijterij te hebben. Toen kwamen we erachter dat er eigenlijk ook nog gewoon boodschappen gedaan moesten worden en daarvoor hebben we Haap en Margriet op pad gestuurd. Voor het eten nog met Haap het trainingsprogramma afgewerkt voor die dag tot hilariteit van de rest van de ‘marina’.  Na een hutspotmaaltijd betaald bij de havenmeester en een beetje met hem gekletst. ’s Avonds staan kletsen met een van de Nederlanders in de haven die ons binnen vroeg voor een borrel. Uiteindelijk is er totaal een fles sterk doorheen gegaan en werden de sterkste verhalen verteld. Hij was samen met een andere kerel die hij kende van de Zeevaartschool die ook een mooie sextant had die hij even moest showen. We gingen daarna lekker ‘koekkoek’ naar bed."
		},
		{
			"date": "2011-07-13",
			"title": "Naar Thyborøn",
			"color": "#ff00ff",
			"path": "{v|}I`y|IuHiEk@g`@vHukAyDyxFhgwCe`v{@xxAi_BpNhAjFxf@}Gj@iJt@{FrFgH[yBvD",
			"text": "Vanochtend buiten ontbeten en na wat diesel tanken begonnen aan de grote oversteek naar een nieuwe bestemming; Thyborøn, Denemarken.  Het was lekker zonnig en windkracht 3 uit het noorden. Lekker geluncht met pannenkoeken en ik besloot het avondeten klaar te maken maar na twee uien schillen was ik toch te misselijk om door te gaan met koken. De pasta met tonijnmeuk ging er toch nog goed in en daarna ben ik in bed gekropen. Na 2 uur er weer uit geschopt want er waren dolfijnen. Vet veel en ze zwommen de boot heen; supermooi! Het was toch wel koud met allen een trainingsbroek en trui aan, dus maar weer in de slaapzak gekropen. <br />Niet kunnen slapen tot mijn wacht van 4:00 tot 8:00 uur met Martijn. De wind was inmiddels aangetrokken tot 4, vlagen 5 Bft en we besloten de genua in te rollen en alleen op grootzeil verder te varen. Ik heb ook nog even een thermoskan in de kajuit aan stukjes laten vallen en zo goed en zo kwaad als kon opgeruimd. Wel allemaal glas in mijn handen nu… De golven waren intussen al rond de drie meter, ook een reden dat bij iedereen het slapen niet zo wil lukken. Na m’n wacht weer in bed gaan liggen, maar nog steeds niet kunnen slapen. Om half twee weer uit bed gegaan en maar eens wat eten in mijn hoofd gestopt. Daardoor voelde ik me wel beter dan eerst. Later weer eten gaan koken; in de herkansing van de dag ervoor. Dat was een hele bevalling want ik werd misselijk en moest regelmatig mijn kop uit het luik steken, maar aan het eind was er toch een pot nasi met ham, doperwtjes en worteltjes. Ik was zo misselijk dat ik maar een paar hapjes naar binnen kreeg en daarna ben ik weer in de slaapzak gekropen.<br />Nu wel lekker geslapen en om 4:00 uur weer wakker gemaakt voor de wacht met Martijn. Het regende, dus we hebben Henk de hele tijd laten sturen en zijn diep in ons zeilpak gekropen. Nog wel wat dolfijnen gezien; er sprong er eentje uit de golven, heel vet! Daarna weer geslapen en ’s middags nog wat nasi naar binnen gewerkt die was overgebleven en wat muesli. Eten doet een mens echt goed op zo’n tocht, ook als je er geen zin in hebt. Rond 4 uur konden we Denemarken zien en dat deed de sfeer ook goed. De wind kakte er wel uit, dus we hebben het zeil gestreken en zijn op de motor de haven in gevaren. De golfslag was nog wel flink, dat was wel vervelend. Rond een uur of zes liepen we aan in Thyborøn en zijn we op zoek gegaan naar eten. We kregen in een tentje enorme hamburgers met friet en een 0,75L-glas pils wat naar pis stonk. Thyborøn is trouwens een suf vissersstadje waar verder niks te doen is behalve over het strand lopen. De haven lag vlak naast de branding en er was een mooie zonsondergang. Na het eten is er gedoucht en schoongemaakt, want dat moet wel na zo’n reis, overal eten op de vloer en het toilet was ook niet echt schoon meer. Ook de walstroom proberen aan te sluiten, maar toen de zekering doorsloeg kwam onze buurman driftig van zijn boot af om onze stekker eruit te rukken. Na wat geprutst te hebben en de haspel schoon en droog gemaakt lukte het wel. Nog een whisky gedronken en gaan slapen. Volgende dag naar Esbjerg."
		},
		{
			"date": "2011-07-16",
			"title": "Naar Hvide Sande",
			"color": "#FFBF00",
			"path": "sibyIy~dq@|c@qPiEuc@_UiByqAdbBzMlaI~he@dkZl_xAhvI`|KseDpWgcR{u@i{DjCuEv@bDDdC",
			"text": "Vanochtend zijn er eerst wat boodschappen gedaan zodat we onder andere weer vers brood konden eten. Om half 12 uitgevaren in volle zon en windkracht 3-4 uit het zuiden. Ik heb samen met Martijn de genua 1 vervangen door de high aspect fok, iets wat 2 dagen geleden ook handig was geweest. Na een tijdje zelf een rif gestoken omdat de wind toch aardig aantrok. Hierna zwakte de wind weer af naar 3 Bft en is het rif er weer uit gehaald. Jieter heeft net wat broccolistamppot gemaakt met braadworst. <br />![Leo met zijn ontzettende hoofd door de scheur in het zeil](IMG_2170_scheurzeil.thumb) Het schrijven van het log werd onderbroken door een knal en de uitroep: ‘Het zeil is gescheurd!’. Jieter en ik gingen snel naar buiten om het zeil te laten zakken. De geleider van de schoothoek van grootzeil bleek uit de giek te zijn geknald en het stukje zeil onder het onderlijk was gescheurd (Het zeil was uit zijn broek gescheurd). Vlak hiervoor hadden we besloten niet door te varen naa Esbjerg, een tocht van zo’n 100 mijl, maar slechts door te gaan tot Hvide Sande op ongeveer de helft. Na het scheuren van het grootzeil liepen we slechts 2 knopen over de grond op de motor dus we hebben een rif gestoken want zo werkte het zeil wel. Jieter heeft in Hvide Sande het zeil enigszins gefixt met een zeilbandje tussen schoothoek en giek. De wind was aangetrokken tot 4, vlagen 5 Bft uit het zuiden en we zijn met enkel rif naar Hvide Sande gekruist terwijl het inmiddels was gaan regenen. We zagen wel fluorescerende algen die we al een paar keer hadden gezien. Door de hekgolf van de Equilibre werd het rubberbootje verlicht van onder wat een heel mooi gezicht was. Het aanlopen van de haven werd bemoeilijkt door de smalle ingang en rondvarende baggerschepen, maar het ging vrij vlot. Om 1:00 uur lagen we dubbel met een dik, splinternieuw, Noors jacht en had Jieter zijn zaklamp in het water laten vallen. Een nachtelijke zwempartij liep op niets uit. Terwijl de dames al op bed lagen hebben we nog tot 3:00 uur gepilst en zijn toen ook gaan slapen."
		},
		{
			"date": "2011-07-17",
			"title": "Naar Esbjerg",
			"color": "#0000ff",
			"path": "_uxtIkuqp@{@qGqDzDlZ`_BxYjfAhhMhis@``{@_hOveVl`GxiAwsc@~oCueA|aCvFnkDqnLca@_oB{NouBjWsuC|p@_`BamNsd[??",
			"text": "Vandaag dag na het ontbijt kreeg Jieter het voor elkaar om ook zijn bril in het water te laten vallen, maar ook vissen met een magneetje werkte niet. Bij het verkennen van Hvide Sande bleek dat vooral een soort toeristische winkelstraat te zijn. Het barstte er van de Duitser, maar het was ons onduidelijk wat ze kwamen doen. Er zijn rustig inkopen gedaan en er is gedoucht zodat we om 17:00 uur onderweg konden naar Esbjerg. Wat opviel was dat Denen er over het algemeen een stuk beter uitzien en zich beter kleden dan de Britten aan de overkant. Om 17:00 uur zijn we dus vertrokken richting het zuiden en Martijn had een lekkere paste met rode meuk met salami gemaakt die een goede bodem legde. Ik had samen met Martijn wacht van 20:00 tot 0:00 uur moet een wind die schommelde tussen 4 en 5 Bft met uitschieters naar 6 Bft. Er was een prachtige zonsondergang. We zijn vlak lang een onweersbui gevaren waar de maan achter vandaan kwam en genoten van de kermislichten van twee windmolenparken. Om 0:00 uur Haap en Jieter uit bed gehaald en gaan slapen om af en toe wakker gemaakt te worden voor een overstag. <br /> Na aankomst in Esbjerg rond 11:30 uur opgestaan en gedoucht. Daarna naar het centrum van Esbjerg(sla) gelopen op zoek naar eten. Eerst langsgegaan bij een soort VVV-kantoortje waar men niet snapte was 6 jongeren nou graag zouden willen zien in de stad. Na het inwinnen van informatie die we al hadden kwamen we langs een Chinees waar ze een lunchbuffet hadden voor 59 Dkr (ruim €7) per persoon. We hadden ons helemaal volgestopt toen ze ook nog extra eten op tafel gingen zetten omdat het buffet afgelopen was; ’Kak…’ Daarna binnengelopen bij een kostelijke kostuumzaak waar ze alle soorten en maten stoffen hadden en Haap en Jieter hebben een koksbuis besteld. We vonden toen een Irish Pub waar we Guinness hebben gehakt en de WiFi misbruikt om mail, Facebook en dergelijke bij te werken. Weer op de boot hebben we knakworst op brood gegeten en wat wijn gedronken en zo weer lekker naar bed. Waarschijnlijk morgen weer naar Nederland varen. Het plan was om nog lang Helgoland te gaan, maar nu gaan we waarschijnlijk direct naar Lauwersoog om nog met de motorboot van Martijn te spelen."
		},
		{
			"date": "2011-07-19",
			"title": "Naar Harlingen",
			"color": "#00ff00",
			"path": "}nrqIuc_r@dcOh`]~af@l}}A|mjElu`Kt|P{tAn`oAfl}Aj_TdPhu\\|`l@tjJcqBliDo~IxoAjzBiCjHaGjHuC?|GoCxHuNolA{rCy[mfBxUojB|k@yqAhxElEtzBeAxv@{a@`a@kfAji@{aIwO}_DxDybB|[wbBbsAut@|m@oaArj@_y@f]}iClq@upFtRo~Ao[wf@jSkKlTcKaAwViUu\\yIaCwF_EcGo_@cD_Z_I_SoQa[a]ga@hPdUxSbVjLx\\rFtYdF`e@lE`HvOtE|J|HnHhFI}Mg@qGEyL",
			"text": "Opgestaan om 9:00 uur; Martijn was al eerder opgestaan voor een strandwandeling en om die malle witte beelden van Esbjerg te bekijken. Na het ontbijt zijn we met de 4 heren naar het oude lichtschip gegaan dat ook in de haven lag en dat te bezichtigen is. Het lichtschip was het laatste Deense lichtschip dat uit gebruik is genomen in 1989. De dames gingen ondertussen afwassen en koffie zetten, wat een taakverdeling! Het plan was om overdag nog in Esbjerg door te brengen en om inkopen te doen en kaartjes en souvenirs te kopen. ’s Avonds zouden we dan vertrekken richting Nederland na het avondeten. ![Poolen in 'Paddy go Easy'](IMG_2089.thumb.JPG) Na wat te hebben rondgewandeld, kaartjes te hebben gekocht en geluncht zijn we weer naar de Irish Pub ‘Paddy Go Easy’ gegaan om daar nog wat koffie te drinken, de WiFi te gebruiken en te poolen. We besloten de groep op te splitsen; Haap en Margriet zouden boodschappen doen en de rest zou in de pub blijven en later komen. Op de terugweg hebben we onze kronen nog  opgemaakt aan ijsjes en zijn nog even een computerzaak in gelopen op zoek naar een zekering voor Henk. Henk was op het laatste stuk naar Thyborøn kapot gegaan en er was dus een zekering nodig voor reparatie. De man in de computerwinkel had ze niet, maar wist een plek waar ze die zeker wel zouden hebben. Hij printte voor ons een adres uit en we gingen op zoek. Na ongeveer drie kwartier lopen waren we er en het was een huis ergens in een buitenwijk. De man bij de computerwinkel had ons het huisadres van de eigenaar gegeven! Het was rond 18:00 uur en de eigenaar kwam toevallig net aanrijden. Die was duidelijk niet gecharmeerd van onze aanwezigheid en kon ons natuurlijk ook niet helpen. We hadden intussen al behoorlijk honger en begonnen aan de lange reis naar de boot. Jantine had slippers aan en die had behoorlijk last van haar voeten toen we aankwamen. Gelukkig was er een flinke pot pastasalade klaar. Na het eten klaargemaakt en vertrokken. Er stond een windkracht 3 Bft uit het zuidwesten en ik had met Jieter de eerste wacht tot 0:00 uur. Mooie zonsondergang gezien en na onze wacht Haap en Martijn op het dek. <br />![111](IMG_2089.thumb.JPG) Vanochtend om 8:00 uur wakker gemaakt door Jantine om met Jieter aan dek te komen. ![Plaatje vanuit de mast, om wat te doen te hebben en de boel eens te inspecteren](IMG_2106.thumb.JPG) De wind was er helemaal uit en we waren aan het motoren. De wind trok wel even aan vanuit het noordwesten, maar ging na twee, drie uur ook weer liggen. Het is wel lekker weer, dus we kunnen op het dek liggen zonnen en lezen. Jieter is ook nog even de mast in gehesen voor ‘inspectie’ en heeft wat foto’s gemaakt. We hebben nog zo’n 100 mijl te gaan voor we in Harlingen zijn. Lauwersoog ging niet lukken, maar in Harlingen zijn wat bekenden, dus daar gaan we nu heen. Morgen komen we daar rond 12:00 uur aan. <br /> Donderdagochtend ben ik om 8:00 uur weer uit bed geschopt en met moeite wakker geworden. Eenmaal aan dek was te zien dat we boven Terschelling en Vlieland lagen. We waren vannacht door de laatste ‘shipping lanes’ boven Nederland gevaren en zouden tussen Terschelling en Vlieland door steken naar Harlingen. De wind had ondertussen ook nog helemaal niet aan gestaan, maar begon een beetje toen we de Waddenzee op voeren. Omdat we de hele nacht hadden gemotord wilden we diesel bunkeren in de haven van Vlieland. Daar voeren we binnen rond 10:00 uur, maar konden geen tankplaats vinden. Na het oproepen van de haven over de marifoon bleek die er ook niet te zijn en zijn we doorgevaren naar Harlingen. Wat ons opviel was de enorme drukte; je kon bijna over de boten lopen! De afgelopen weken hadden we bijna geen boten gezien en nu deze drukte… De wind trok ondertussen aan tot een NW 3-4 Bft en rond 14:00 uur hebben we de haven opgeroepen of we ergens konden bunkeren. Dat kon helemaal achter in de Industriehaven en dat hebben we gedaan. Hierna zijn we teruggevaren om door de brug te Noorderhaven binnen te lopen. Bij de brug stonden Dirk, Johannes en Lina al op ons te wachten. Zij waren met een kleine platbodem, de Swalk, aan het varen. Toen we vastlagen rond 15:00 uur de laatste blikjes bier open getrokken en zijn gaan douchen. Daarna hebben we nog wat door de stad gelopen en zijn eten gaan koken. Tijdens het eten koken kwamen er twee douaniers langs die vermoedden dat we in het buitenland waren geweest en ons kwamen controleren. De opvarenden van de Swalk aten ook mee en na het eten zijn we nog naar een kroegje gegaan. Die had een ontzettend foute inrichting, maar lekker Nederlands bier en goede bediening. Om 23:11 uur zijn we afgezwaaid en hebben in de boot nog braadworst gegeten en Beerenburg gedronken voor we gingen slapen. We zijn weer in Nederland…"
		},
		{
			"date": "2011-07-22",
			"title": "Naar Stavoren",
			"color": "#7fffd4",
			"path": "czpcI{{``@d@dXxBl_@R`KqWbQfZhi@pqDzpAxaAsYbaAwLfe@zVvzAbfAjaAfzAz^xo@~`@jyA|WpRzbA{VxBzC|GyDjGqLvA}KdHzLjZls@xqu@hgh@dWji@dCjBpCvCzN~U_GgJaGiKqGcHgXgaAy~Susk@cFmPlA{AbCt@",
			"text": "'S ochtends hebben we eerst wat van onze overgebleven voorraad gedeeld met de Swalk en zijn om 11:11 vertrokken en door de bruggen gevaren. Het plan was om van Harlingen naar Medemblik te gaan om daar het gehuurde reddingsvlot af te leveren (die zat niet bij de boot) en daarna door te varen naar Stavoren. We zijn van Harlingen door de vaargeul naar de Kornwerder sluizen (Lorentzsluizen) gevaren met alleen de genua. De wind was flink aangetrokken tot NW 5-6 Bft en we besloten na de sluis de genua te wisselen voor de high aspect. Na een lunch met pannenkoeken weer vertrokken richting Medemblik. Net vertrokken wisten we precies over het stukje IJsselmeer te varen waar het ondieper was dan 2 meter en rakte we even kort de bodem. Op ruime wind zonder echt hoge golven waren we binnen ‘no time’ in Medemblik om het vlot af te leveren. We gingen kort aan de steiger voor de brug liggen terwijl ik en Jieter het vlot terug brachten. De brugwachter vond het een minder goed idee dat we daar lagen, dus moesten ik en Jieter aan boord springen terwijl de Equilibre langs voer. Om 17:00 uur uit Medemblik weggevaren en op halve wind naar Stavoren gevaren waar ik de boot letterlijk de box in knalde om 19:00 uur. Dankzij Haap was het eten precies klaar toen we vastlagen en toen we dat opgegeten hadden, hebben we Margriet uitgezwaaid die door haar ouders werd opgehaald. Daarna naar een kroegje gegaan, de laatste braadworsten opgegeten en gaan slapen."
		},
		{
			"date": "2011-07-23",
			"title": "Naar Lemmer",
			"color": "#0000ff",
			"path": "kixaI}`u_@cCk@oAjAhHzUlmE``Bj~EgZp[une@irCs}]iCwi@uOkPgMyBkExOcB|E",
			"text": "De laatste dag varen we naar Lemmer om de boot terug te brengen. Na een boel geklooi zijn we uiteindelijk de box uit gekomen en rond 11:00 uur vertrokken. De wind was nog steeds vrij krachtig, nu uit het westen en we hebben met dubbel rif Vrouwenzand gerond om daarna af te kruisen naar Lemmer. Rond 14:00 uur liepen we binnen en begon het grote opruimen. De regen hielp daar ondertussen niet bij, maar rond 16:30 uur hebben we Martijn en Jantine uitgezwaaid en zijn naar Delft gereden."
		},
		{
			"text": "<table><tr><td class=\"meta\">Boot:</td><td>Spirit 36 'Equilibre'</td></tr><tr><td class=\"meta\">Gevaren: </td><td>&plusmn; 1400NM</td></tr></table>"
		}
	]
}